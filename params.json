{"body":"Niniejszy projekt jest miejscem wymiany i współtworzenia skryptów harcerskich, których treść nie jest tajemnicą. Tworząc wspólnie można uzyskać lepsze efekty w krótszym czasie. Nie warto `wyważać otwartych drzwi`, lepiej poświęcić czas kolejnym ważnym sprawom.  \r\n\r\n## Pierwszy skrypt - Otwarty skrypt zastępowych\r\nSkrypt zastępowych jest tworzony w LaTeX-e (czyt.: latech, [http://pl.wikipedia.org/wiki/LaTeX](http://pl.wikipedia.org/wiki/LaTeX), oprogramowanie do zautomatyzowanego składu tekstu) w którym łatwo się nanosi zmiany a dzięki pisaniu czystym tekstem ma się pełną historię edycji. Koronnym argumentem jest łatwość i przejrzystość generowanego finalnie dokumentu PDF.\r\n\r\n## Do pobrania i edycji dla wszystkich\r\nSkrypt jest wrzucony jako publiczne repozytorium dostepne dla całego świata - każdy może go pobrać jako projekt, zmodyfikować a następnie zaoferować nam \"przyjecie\" jego poprawek do wersji głównej. \r\n\r\n## Dla każdego\r\nZarówno programy do obsługi repozytorium jak i do pisania w LaTeX są obsługiwane w najpopularniejszych systemach operacyjnych. Popularnym, ale nie jedynym programem do edycji plików LaTeXa jest \"Texmaker\" http://www.xm1math.net/texmaker/ - instalujesz i masz.\r\n\r\n## Na licencji CC-BY-SA\r\nLicencje Creative Commons pozwalają twórcom utworów zachować własne prawa i jednocześnie dzielić się swoją twórczością z innymi - dodatkowo tutaj korzystamy z uznania autorstwa, oraz udostępniania na tych samych warunkach. \r\nKorzystaj, Dopisuj, Dziel się za darmo tak jak darmo dostałeś. Nikt nie ma prawa tego sprzedać.\r\n\r\n\r\n***\r\n## Jak mogę to rozwijać?\r\n### Chcę pomóc ale nie chcę się wgryzać w te technologie\r\nTwoja pomoc bardzo nam się przyda. Wyślij swoje poprawki lub materiały do najbliższego znanego Ci współautora skryptu, lub prosto do nas.\r\n\r\n### Chcę pomóc samodzielnie\r\n1. Skopiuj projekt (fork) do swojego konta na github.com, jeżeli jeszcze nie masz konta załóż.\r\n2. Pobierz źródła na swój komputer - warto skorzystać z aplikacji github'a (linki w stópce strony)\r\n3. Otwórz pliki np. w Texmaker'rze(http://www.xm1math.net/texmaker/), nanieś poprawki w plikach źródłowych *.tex. Zapisz zmiany także w swoim repozytorium.  \r\n4. Zgłoś nam prośbę o dołączenie Twoich zmian do wersji głównej (pull request)\r\n\r\n\r\n***\r\n\r\n## Źródło pomysłu\r\nO co chodzi? Już tłumaczę. Prowadzę teraz kurs zastępowych i chciałem na jego koniec dać zastępowym podsumowanie tych wszystkich zajęć w postaci takiego vademecum. W zakamarkach komputera znalazłem stare skrypty - najciekawszy z wspólnego kursu I i II Poznańskiego Hufca sprzed paru lat. \r\nNie będę tego robić sam, na pewno pomoże mi w tym oboźny kursu(a może i ktoś jeszcze) stąd chciałem to robić to na zasadzie współdzielenia dokumentu. \r\n### Współdzielenie dokumentu\r\nTu pojawił się kolejny problem, są google doc's - ale są kiepskie i lepiej się formatuje dokumenty w M$Word. Ale M$Word też nie jest idealny do takich dokumentów (z wieloma użytkownikami i różnie sformatowanymi tekstami źródłowymi). Nie wspominając o współdzieleniu plików *.doc - jest niby dropbox, ale tak czy owak część użytkowników (w tym ja) ma M$WordXP który jest już wiekowy i nie ma przydatnych, do pretensjonalniejszego składu, funkcji. Ani ja ani nikt, do tego projektu nowego kupować(sic!) nie będzie. Co więcej pojawiłby się problem z innymi systemami operacyjnymi.","google":"UA-36733746-1","tagline":"Na początek projektu - skrypt zastępowych","note":"Don't delete this file! It's used internally to help with page regeneration.","name":"Otwarta wiedza harcerska"}